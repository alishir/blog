+++
template = "page_blog_fa.html"
title = "طراحی‌های ابری در حوزه تلکام"
+++

# طراحی‌های ابری در حوزه تلکام!
در سال‌های اخیر اصطلاحات serverless, container و microservice
به وفور در کنفرانس‌ها و نشست‌ها استفاده می‌شود.
مطالعه 
[این نوشته](https://www.ericsson.com/en/blog/2019/1/are-cloud-native-design-really-needed-in-telecom?utm_source=twitter&utm_medium=social_organic&utm_campaign=BDGS_Cloud_native_design_podcast_Global_11012019&utm_content=&hootPostID=8d345465e6872464434b4507a7369714)
 بهانه‌ای شد برای ترجمه آزادی از آن و نوشتن مختصر نکاتی پیرامون معماری ابری در حوزه تلکام.

شرکت‌های بزرگ مانند گوگل، فیسبوک و نتفلیکس  به خوبی از تکنولوژی‌های ابری برای افزایش کارایی و تسریع روند توسعه استفاده می‌کنند.
اما در حوزه تلکام این تکنولوژی‌ها هنوز آنطور که باید مورد استفاده قرار نمی‌گیرند.
تنها تعداد اندکی از شرکت‌ها محصولات مبتنی 
[NFV](https://en.wikipedia.org/wiki/Network_function_virtualization)
ارائه داده‌اند.

 ## ظهور 5G و حرکت به سوی طراحی ابری
با ظهور تکنولوژی 
5G
و استانداردهای جدید
3GPP
در رابطه با این تکنولوژی، تا انتهای سال ۲۰۱۹
شاهد ارائه این سرویس خواهیم بود.

با توجه به اینکه هسته 
5G
مبتنی بر تکنولوژی‌های ابری است، اپراتورها باید 
زیرساخت لازم برای اجرا و مدیریت برنامه‌های مبتنی بر تکنولوژی‌های ابری را فراهم کنند.
به همین دلیل بحث برنامه‌های مبتنی بر تکنولوژی‌های ابری یکی از مباحث مطرح در نشست‌های حوزه تلکام است.

اما چگونه نرم‌افزار مبتنی بر تکنولوژی ابری در حوزه تلکام طراحی کنیم؟ و آیا تفاوتی بین روش تولید در حوزه تلکام و شرکت‌هایی مانند گوگل و نتفلیکس هست یا خیر؟

شرکت‌هایی مانند گوگل و نتفلیکس خود تولید کننده و استفاده کننده از نرم‌افزارهای خود هستند و قرار نیست نرم‌افزاری که طراحی و پیاده‌سازی کرده‌اند را در اختیار دیگران قرار دهند تا از آن استفاده کنند. به عنوان مثال نتفیلیکس سرویس مشاهده آنلاین ویدئو را در اختیار شما قرار می‌دهد، اما هیچ‌وقت این سرویس را به عنوان یک محصول به شرکت دیگری نمی‌فروشد.
اما در حوزه تلکام محصول شما در اختیار اپراتورها قرار می‌گیرد و در زیرساخت اپراتورها مورد بهره‌برداری قرار می‌گیرد.
در واقع اپراتورها از محصول شما استفاده می‌کنند و به کاربران خود خدماتی ارائه می‌دهند.

## اصول طراحی
اما مستقل از حوزه‌ کاربردی برنامه‌های ابری، یک سری اصول کلی در طراحی چنین برنامه‌هایی حاکم است.
از جمله این اصول می‌توان به موارد زیر اشاره کرد:

### عدم وابستگی به زیرساخت
یک برنامه مبتنی بر فناوری ابری باید مستقل از زیرساخت و سخت‌افزاری که روی آن اجرا می‌شود، اجرا شود.

### قطعه‌های کوچک و قابل مدیریت
یک برنامه ابری، باید به جای اینکه به صورت یک برنامه یکپارچه ارائه شود، به صورت بخش‌های کوچک و مستقل که با یکدیگر در تعامل هستند ارائه شود.
برای این منظور می‌توان از معماری‌های مبتنی بر 
microservice و یا serverless استفاده کرد.
ارائه نرم‌افزار در این قالب، باعث تسهیل در فرآیند‌های توسعه و نصب می‌شود.
هر قسمت می‌تواند به صورت مستقل scale شود و بر روی بستری که مناسب اجرا آن است اجرا شود.


### افزایش مقاومت در برابر خطا
در گذشته از معیار 
[MTBF](https://en.wikipedia.org/wiki/Mean_time_between_failures)
سخت‌افزارها برای سنجش مقاومت نرم‌افزار در برابر خطا استفاده می‌شد.
اما در فضای ابری با توزیع قسمت‌های مختلف نرم‌افزار روی سخت‌افرازهای مختلف و استفاده از روش‌های auto-scaling و healing عملا 
سرویس به صورت کامل دچار اختلال نمی‌شود و تنها بخشی از درخواست‌ها به صورت موقت دچار مشکل می‌شوند.

### مدیریت state
در طراحی‌های ابری با توجه به مفاهیم مقایس‌پذیری و در دسترس بودن بالا، تا جای ممکن اجزاء سیستم باید به صورت stateless طراحی شوند.
در این طراحی معمولا state به صورت خارجی ذخیره می‌شود، مثلا در یک پایگاه‌داده مستقر در حافظه.
اما باید توجه داشت که ذخیره state به صورت خارجی ممکن است باعث کاهش کارایی سیستم شود. از طرفی ذخیره state در هر قسمت هم می‌تواند باعث آسیپ‌پذیری سیستم در برابر خطا شود.
لذا باید توازنی بین این امور برقرار کرد.
به عنوان مثال در برخی از سرویس‌هایی که بر بستر LTE ارائه 
می‌شوند، تاخیر سرویس باید کمتر از ۶۰۰ میلی‌ثانیه باشد

### فرآیند‌های خودکار
یکی از بهترین مزیت‌های برنامه‌های مبتنی بر معماری ابری 
افزایش قابلیت خودکار سازی فرآیند‌ها است.
به طور مثال شما می‌توانید از قابلیت‌های auto-scaling و auto-healing برای مدیریت مایکرو سرویس‌های برنامه استفاده کنید و یا قسمت‌های بروز شده از نرم‌افزار را فقط روی یک جامعه آماری کوچک از مشتریان تست کنید.


در نهایت مهاجرت به طراحی‌های ابری نباید به عنوان یک سطح پیچیدگی افزوده شده بر سطوح قبلی تلقی شود، بلکه این یک فرآیند در جریان مهاجرت به سامانه‌های ابری است که در حوزه تلکام در حال رخدادن است. همان‌گونه که در گذشته با توجه به زیر ساخت‌های موجود اقدام به طراحی و پیاده‌سازی برنامه‌ها می‌کردند، با توجه به پیشرفت‌های صورت گرفته، شرایط و نیاز‌ها تغییر کرده و طراحی‌های برنامه‌ها بر مبنای جدید صورت می‌گیرد.